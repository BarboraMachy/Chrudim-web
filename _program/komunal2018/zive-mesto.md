---
uid: zive-mesto
garant: Pavel Štěpánek
title: Živé město - Smart City
img: ismart-city.svg
perex: Smart City pro nás není město nabité nepotřebnými technologiemi z dotačních peněz, ale město, které díky technologiím a chytrému přístupu funguje lépe.
order: 1
---

**Smart City pro nás není město nabité nepotřebnými technologiemi z dotačních
peněz, ale město, které díky technologiím a chytrému přístupu funguje lépe.
Chceme být tzv. smart, aby se nám žilo dobře, ne proto, že se o to snaží
všichni. Proto odmítáme současný koncept Strategie Smart City, jako něco, co
nevznikalo z potřeb města a jeho občanů, ale jako nesourodý slepenec nápadů z
dotačních projektů. Toto jsou naše vize, jak být “smart”.**

## Jednotný informační systém města

- Zlepšíme toky informací.
- Máme za to, že vzájemná informovanost obyvatel, organizací a firem ve městě má přímý vliv na jeho dobré fungování a rozvoj. I proto budeme usilovat o vznik Jednotného informačního systému města, který kromě webové prezentace bude poskytovat i data otevřená a strojově čitelná.
- Podpoříme informovanost v dopravě.
- Budeme sbírat a dále poskytovat informace o dopravě ve městě a blízkém okolí, o aktuální situaci MHD, VHD (zpoždění, změny), informace o volných parkovacích místech.
- Zlepšíme přístupnost veřejných informací
z magistrátu, úřadů městských obvodů a městských firem. Informace vzniklé za veřejné podpory, by měly být z principu veřejné. Podklady zastupitelstva budou k dispozici všem.
- Hlášení místního rozhlasu budou dostupná i jinými kanály
(např. e-mail, u důležitých hlášení SMS). Prověříme správnou funkci a srozumitelnost místního rozhlasu.
- Podpoříme distribuci informací třetích stran
jako jsou provozovatelé sítí (ČEZ, RWE, VAK,...), pořadatelé sportovních a kulturních akcí.
- Maximální digitalizace a zjednodušení styku občanů s úřady.
- Pokud už musíte na úřad, tak jen v případě, že je to nezbytně nutné. Vše ostatní zařídíte v pohodlí domova. Otevřeme úřady i mimo běžnou pracovní dobu.


