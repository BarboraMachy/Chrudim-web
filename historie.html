---
layout: eu
wide: true
category: program
title: Historie Pirátů v Chrudimi

---

####Historie Chrudimských Pirátů

	Pirátské strany vznikly v mnoha zemích v Evropě i po celém světě jako odpor proti údajnému omezování základních občanských práv vlivnými lobbistickými skupinami. Hlavním tématem Pirátské strany jsou informace a jejich zásadní význam v moderní společnosti. Piráti se zaměřují hlavně na občanské svobody, sdílení informací, efektivní využití technologií a ochranu soukromí. Nedílnou součástí jejich programu je také transparence, e-government a přímá demokracie. Česká Pirátská strana vznikla v Praze na výzvu programátora Jiřího Kadeřávka a registrována byla v červnu roku 2009. 
	Hned v následujícím roce Piráti kandidovali do poslanecké sněmovny, kde získali přes 42 tisíc hlasů (0,8%). Tentýž rok se uskutečnili rovněž volby do zastupitelstev obcí a proto se rozhodli Pavel Štěpánek s Nikolou Královou (později Štěpánkovou) a Tomášem Stolaříkem sestavit Pirátskou kandidaturu i v Chrudimi. Zároveň vstoupili do krajského sdružení Pardubického kraje pod jejíž hlavičkou funguje Chrudimská buňka dodnes. V obecních volbách 2010 nakonec získali první Chrudimští Piráti 0,3%. Podařilo se rozšířit členskou základnu a otevřít diskuzi o transparentnosti místní správy a dalších pirátských tématech. V roce 2012 uspřádali v Chrudimi první Vyosení.
	Do komunálních voleb v roce 2014 se Pirátům podařilo kandidovat s plným počtem kandidátů a získat přes 4% hlasů. Jejich zástupci získali pozice v komisích rady města a lze je dnes považovat za reálnou politickou sílu v Chrudimi.
	
