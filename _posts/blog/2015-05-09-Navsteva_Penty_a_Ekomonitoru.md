---
layout: eu
category: blog
title: Piráti v Pentě
tags: Penta, ekologická zátěž,pirati
autor: Jiří Stuna
image: /assets/images/blog/penta.jpg
---

  Na Krajské sdružení České pirátské strany Pardubického kraje se v březnu letošního roku obrátili někteří občané místní části Píšťovy ohledne obav z provozu firmy Penta - Ing. Petr Švec a loňské havárie v tomto provozu. Jednání s občany se účastnil předseda krajského sdružení Pirátu PhDr. Jiří Stuna a člen strany Zdeněk Kubala.  Z tohoto jednání Piráti učinili zápis. Piráti se obrátili s dotazy, ve smyslu zákona o svobodném přístupu k informacím, na Městský úřad Chrudim, Krizový štáb Pardubického kraje a Hasičský záchranný sbor Pardubického kraje. Se žádostí o zodpovězení našich dotazů jsme se obrátili i na majitele firmy Penta pana inženýra Petra Švece. Obratem nás kontaktoval ředitel výrobní divize Penta - Píšťovy inženýr Petr Kára, neboť  majitel firmy se v tu dobu nacházel v zahraničí.

  K návštěvě v Pentě jsem byl ze začátku poněkud skeptický, snažil jsem se o co největší objektivitu, ale neubránil se pocitu vlastní zainteresovanosti, neboť mám v blízkosti tohoto závodu vlastní nemovitost. Jsme si vědomi, že ani já ani Ondřej Češík nejsme odborníky na danou problematiku, chemici ani hydrogeologové. Moje kompetence končí odmaturováním z předmětu krizové řízení a s praktickými  zkušenostmi se zabezpečením firmy Synthesia, a.s. a Explosia, s.p. 

  Návštěvy se účastnil předseda Dr. Jiří Stuna a člen Pirátů Ondřej Češík.  Velmi mile nás překvapila vstřícnost, ochota a otevřenost, se kterou jsme se v Pentě setkali.
  
  Pan inženýr Kára pracuje ve funkci ředitele výrobní divize Píšťovy od roku 2006. Pan ředitel Pirátům **zodpověděl všechny jejich otázky** a provedl je výrobním závodem. Dal nám k nahlédnutí i aktuální zprávy, resp. závěry kontrol kontrolních orgánů, zejména České inspekce životního prostředí. 

Dovolte mi, abych Vás nyní seznámil s našimi postřehy získanými návštěvou Penty.

  Výrobní divize Penta - Ing. Petr Švec se nachází v areálu firmy Agrop v Chrudimi, místní části Píšťovy. Ve srovnání se Synthesii, Paramem, ale i Slatiňanským Euro-šarmem se jedná o **malý výrobní závod**, kde jsou většinou chemikálie čištěny do laboratorní a farmaceutické kvality a chemikálie jsou baleny do menších balení, vhodných k farmaceutické a laboratorní distribuci.

  Pro srovnání do 250 tun chemických látek ročně. V Pentě se může nacházet 15tun toxických látek, 60 tun hořlavých látek a 60 tun látek s negativním vlivem na životní prostředí. Dle bezpečnostního programu se tedy řadí do kategorie „A“ havarijního plánu dle zákona č. 59/2006 Sb. Dle zákona č. 76/2002 Sb. o integrované prevenci vlastní Penta tzv. Integrované povolení, které zastřešuje veškeré ekologické záležitosti, ale i kontroly  a povinnosti s tím spojené. Ve dnech 26. a 27.3. 2015 byla v areálu firmy Penta provedena kontrola prevence závažných havárií Českou inspekcí životního prostředí, KrÚ Pardubického kraje, HZS a Hygienou. Závěr této kontroly byl Pirátům poskytnut k nahlédnutí a nebyly v něm shledány žádné závady. Plán fyzické ochrany objektů kontroluje Policie ČR. 

  **Dostáváme se k zodpovězení první obavy občanů.**  V Pentě se skutečně radioaktivní materiál nachází. Piráti ho rovněž mohli vidět, jedná se o jakou si plechovou skříň velikosti větší šatní skříně. V množství  řádu desítek gramů ročně. Tento radioaktivní materiál souvisel s výrobou glazury.  Přes tak malé množství uložených radioaktivních látek, na činnost s tímto materiálem dohlíží Úřad pro jadernou bezpečnost, který zde provedl kontrolu v lednu 2014, ani tato kontrola neshledala na straně Penty žádná pochybení.  

![Obr.1](/assets/images/blog/navsteva_penta/penta_1.jpg)   
Obr.1 
  Penta provádí nejméně 2x ročně písemné, interní kontroly uskladnění nebezpečných látek.

  **Do kanalizace Penta vypouští pouze splaškovou vodu z WC**, přes biologickou čističku. Odpadní chemikálie jsou vylévány do připravených odpadních barelů, které se nacházejí v každé laboratoři. Penta využívá z 90% bezodpadové technologie. Vodu Penta získává z vlastního vrtu max. 200m3/měs., zbytek z vodovodního řádu.  Ve vlastním  vrtu provádí pravidelné měření kvality vody. Z Chrudimky Penta vodu neodebírá, ani do ni nevypouští, k výrobě používá uzavřené okruhy vody.



Havárie 2014  
![Obr.2](/assets/images/blog/navsteva_penta/penta_2.jpg)   
Obr.2(Havárie 2014)

  **Havárii zapříčinil šroub** (obr.2), který pravděpodobně dodavatel barelu zaměnil za ocelový, místo nerezového. Ocelový šroub držící přírubu výpustního kohoutu při styku s kyselinou zoxidoval a prasknul. Obsah barelu – 500L, 50% kyseliny dusičné začal z barelu unikat. Kyselina při kontaktu s litinovým roštěm  záchytné jímky začala chemicky reagovat a vytvářet barevný oblak. Ve všech skladech firmy Penta se nachází nepropustná podlaha, která je vyspárovaná do jímky, která pojme maximální množství uskladněných látek, k prosaku do půdy by tak nemělo dojít. Penta z loňské havárie učinila opatření. Zcela vyřadila z používání typy kontejneru, na kterých závada vznikla. Nyní již nepoužívá kontejnery se spodní výpustí. Litinové rošty jímky byly nahrazeny nerezovými, viz. obr.3.

![Obr.3](/assets/images/blog/navsteva_penta/penta_3.jpg)   
Obr.3

  Přesto, že kontrolní orgány neshledaly žádná zásadní pochybení, dostala firma Penta za loňskou havárii pokutu od Krajského úřadu za pozdní nahlášení havárie Kr Ú. (K havárii došlo v sobotu, firma Penta Kr Ú havárii oficiálně nahlásila následující pondělí).

  I přes tuto havarii firma Penta získala ocenění za přístup k ekologii- logo „Odpovědné podnikání v chemii“.

  **Další obavou občanů byla informace**, že sousední firma Ekomonitor žádá o vodovodní přípojku z důvodu, že nestíhá čistit své vrty. Přesto, že Piráti nebyli ve firmě Ekomonitor objednáni, ujala se jich téhož dne, tj. 5.5.2015 koordinátorka úseku Mgr. Petra Moučková. 

  Magistra Moučková o žádosti k získání vodovodní přípojky firmy Ekomonitor nic nevěděla. Ekomonitor vlastní tři vrty a žádnou příčinnou souvislost  s kvalitou vody a provozem firmy Penta neshledala. Není si vědoma ani toho, že by firma Ekomonitor nezvládla své vrty čistit a vodu sama pije. Nerozumí tomu, proč si majitelé studní v místní části Píšťovy neprovedou rozbor vody. Pro informaci, zda-li se jedná o pitnou vodu stačí tzv. krácený rozbor vody s cenou 1621Kč vč. DPH, úplný rozbor vody potom přijde na 9000Kč. Přítomnost radioaktivních látek ve vodě však tento rozbor neobsahuje, nicméně není problém ho provést. V případě podezření z neobjektivity si může majitel studně tento rozbor zadat u konkurence, dodává Mgr. Moučková. 

  Piráti se ještě pokusi nahlédnout do hydrogeologické mapy, která by měla zobrazit propustnost a směr toku spodní vody. Tato skutečnost nám pomůže objektivněji posoudit, zda-li může být, byť teoreticky, spodní voda v místní části Píšťovy provozem firmy Penta kontaminovaná. 

  V každém případě se domníváme, že by město mělo maximálně podpořit   dostavbu vodovodní přípojky do místní části Píšťovy, tuto aktivitu Piráti podporují a vkládají do svého politického programu.

  Závěrem bych dodal, že  nikdy nelze vyloučit selhání lidského faktoru, či technické závadě, jsme však přesvědčeni, že firma Penta **učinila přiměřené kroky** k tomu, aby se událost z loňského roku již neopakovala. Pro firmu Penta platí stejně přísná legislativa jako pro velké chemické závody a nemáme důvod závěrům kontrolních orgánů nevěřit.  Osobně mne exkurze ve výrobním závodu Penta - Ing. Petr Švec spíše uklidnila.
  
Za Piráty  
PhDr. Jiří Stuna  
Zdeněk Kubala  
Ondřej Češík  
