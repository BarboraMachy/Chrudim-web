---
layout: post
category: CLANKY
title: "Chrudimští Piráti plní sliby, otevírací doba sběrného dvora prodloužena"
date: 2019-05-31T10:00:00+02:00  
tags: 
    - město
    - reuse-centrum
    - sběrný-dvůr
author: Piráti Chrudim
image: assets/img/posts/2019/trash-pawel-czerwinski-759725-unsplash.jpg #751x422
---

**Chrudimští Piráti splnili další ze svých předvolebních slibů a prosadili prodloužení otevírací doby sběrného dvora. Od 1. 6. 2019 bude sběrný dvůr otevřen každou sobotu až do 18:00. Zároveň se také podařilo prosadit změnu v ceníku odpadů, která se týká stavební suti. Každý občan může odvést do sběrného dvora až 200 kg stavební suti ročně zdarma.**

Ing. Aleš Nunvář, místostarosta odpovědný za odbor životního prostředí, který má v gesci odboru také politiku města v oblasti nakládání s odpady, prosadil další bod pirátského programu. Ve spolupráci s Technickými službami města Chrudimi se mu podařilo zajistit prodloužení otevírací doby sběrného dvora. Občané města tak budou mít k dispozici více času na odvoz odpadu z jejich domů a zahrádek. 

V rámci odpadové politiky se začal měnit také ceník odpadů. První změnou je možnost odvézt do sběrného dvora stavební suť do **200 kg ročně zdarma**.

> ,,Tato změna je jedna z prvních. Budeme nadále usilovat o zlepšení cen za zneškodnění odpadu v našem městě. Pro příklad, v Pardubicích mohou lidé do sběrného dvora zdarma přivést staré pneumatiky, u nás se za to zatím platí. Nyní tedy provedeme srovnání cen a služeb okolních sběrných dvorů, a poté vytvoříme adekvátní ceník odpadů pro naše obyvatele,” **vysvětluje místostarosta Ing. Aleš Nunvář.**

Město Chrudim připravuje projektovou dokumentaci na velký separační sběrný dvůr, který by měl stát v bývalém areálu Transporty. Tento dvůr bude vybaven třídicími linkami, kompostárnou a dalšími moderními technologiemi. Občané města budou moci využívat i svoz bioodpoadu.

Od 1. června se v areálu sběrného dvora také otevírá Reuse centrum. To nabídne občanům možnost zbavit se stále funkčních věcí (elektroniky, nábytku, automobilových součástek aj.). Zboží si pak za nižší cenu mohou koupit zájemci z řad občanů, a vdechnout tak nový život a smysl věcem, které by jinak skončily v kontejnerech.
