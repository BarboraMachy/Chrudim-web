---
layout: post
category: CLANKY
title: "V Chrudimi se hospodaří zodpovědně a s rozmyslem"
date: 2019-05-30T00:00:00+02:00  
tags: 
    - město
    - zastupitelstvo
author: Piráti Chrudim
image: assets/img/posts/2018/money-rawpixel-761474-unsplash.jpg #751x422
---

V Chrudimi proběhlo v úterý 27.5.2019 čtvrté jednání zastupitelstva města. 
Přítomni byli i tři pirátští zastupitelé, dva místostarostové Ing. Aleš 
Nunvář, Pavel Štěpánek a Bc. Daniel Lebduška.

Město hospodařilo s rozmyslem a péčí řádného hospodáře. Rozpočtová i
účetní uzávěrka byla uzavřena jako **přebytková** s příjmy vyššími oproti
původním odhadům. Tyto příjmy byly využity ke snížení zadlužení města a
vytvoření finančních rezerv pro další roky.

Součástí závěrečného účtu je i vyjádření auditora, který
hodnotí hospodaření města jako **bezchybné a bez výhrad**.

Jako Piráti jsme hrdí na to, že se našemu městu daří a uvědomujeme si, že
rozpočtově vlídné roky nebudou trvat věčně.

Proto chceme město připravit i na období, kdy příjmy nebudou
zdaleka dosahovat tak příznivých čísel jako v současnosti.

S městskými financemi budeme hospodařit odpovědně i v budoucnu.
Rádi připomínáme, že za seriózně naplánovaný rozpočet vděčíme především,
předchozímu vedení města.

Dalším bodem jednání byla výměna a sjednocení počtu členů v řídících orgánech 
městských společností. Dozorčí rady Technických služeb Chrudim, Městských 
lesů Chrudim a Sportovních areálů města Chrudim budou nyní pětičlenné.

Také počet jednatelů Technických služeb byl odhlasován a snížen na tři.
Ke změně dochází i ve vedení společnosti Vodovody a kanalizace Chrudim
a.s. Místo v jejím čele zaujmou osoby, které budou aktivně prosazovat,
aby hospodaření s vodou bylo zpět v rukou města Chrudim.

JSME PIRÁTI, DRŽÍME KURZ!

Kompletní znění dokumentu je k dispozici [zde](https://chrudim.eu/assets/File.ashx?id_org=5429&id_dokumenty=9926)
