---
layout: post
category: CLANKY
title: "Rozklikávací a participativní rozpočet v praxi"
date: 2018-10-04T00:00:00+02:00  
tags: 
    - participativní-rozpočet
    - rozklikávací-rozpočet
    - transparentnost
author: Zdenek Kubala

image: assets/img/posts/2018/laptop.jpg #751x422
---
Krátké vysvětlení pojmů rozklikávací a participativní rozpočet a ukázka v praxi včetně nákladů na pořízení.


Rozklikávací rozpočet v praxi
-----------------------------
Rozklikávací rozpočet umožnuje občanům kontrolovat kolik a za co město utrácí peníze a to jednoduchou a přístupnou formou
bez dotazovaní se úřadu. Aby rozklikávací rozpočet měl smysl, je nutné, aby bylo možné se doklikat až na faktury a smlouvy
(základní rozklikávací rozpočet je dostupný na strankách [monitoru kraju][1](MFCR), nicméně neumožňuje prokliknutí na 
konkrétní položky) a i na porovnání s předchozími roky.

### Požadavky
některé z požadavků:
- modulární
- otevřená licence výhodou
- možné vlastní hostování aplikace
- úpravy bez zbytečných poplatků
- rychlý a uživatelsky přívětivý
- napojený na [registr smluv][2] (tzn. neduplikovat nahrávání smluv)
- možnost nahrát vlastní faktury(např. do 50 tisíc Kč)
- umožňovat vzdálený přístup k datům i pro strojové využití
- zobrazit průběh plnění investičních akcí
- zbytečně nezatěžovat úředníky

### Cityvizor
Piráti hledají rešení která fungují dobře, jsou efektivní, mají potenciál do budoucna a nejsou předražená. 
Aplikace [Cityvizor][3], která byla vyvinuta spolkem **Otevřená města** a Ministerstvem financí, je příkladem, 
že lze věci dělat dobře a za rozumnou cenu.

### Náklady
- pořizovací cena **zdarma** poskytne-li město data v podporovaném formátu(případná konverze 10000Kč\*) 
- měsíční náklady automatizovaného exportu **zdarma** (případně manuální nahrání dat úředníkem max. pár hodin měsíčně)
- v případě hostování aplikace u spolku otevřená města se měsíční náklady počítají v řádu stokorun

\* Pro členy spolku **Otevřená města** je konverze zdarma, roční členský příspěvek 1.5Kč za obyvatele/rok 



Participativní rozpočet v praxi
-------------------------------
Participativní rozpočet umožňuje, aby se občané zapojili do rozhodování o rozvoji své obce. A to nejen vyjádřením podpory 
formou hlasováni, ale hlavně možností aktivně přihlásit svůj projekt(oprava lavičky, vysázení květin, odlití sochy atd.). 
Existují projekty, které se tomu věnují, např. projekt [Participativní rozpočet][4] nebo v [Brně][5], kde Piráti zavedli 
participaci - aktuálně je přihlášeno 133 projektů za 200 mil. Kč - a k tomu identitu občana města pro komunikaci s úřady. 
I [Piráti][6] mají svůj participativní rozpočet, kde strana uvolňuje každý rok určitou částku na veřejně prospěšné projekty.
Pro Chrudim bychom rádi na začátek vyčlenili **2 mil. Kč**(6-7% investičních možností města).


### Důvody pro participaci
Některé důvody, proč je dobré zapojit obyvatele:
- umožnuje snadno občanům zapojit se do zvelebovaní svého okolí a města
- odlehčí úřadu agendu
- přinese nové nápady a myšlenky
- prohlubuje spolupráci mezi městem a občany
- lepší vztah obyvatel k místu, kde žijí

### Náklady
- zdrojové kódy systému elektronického podávání(brněnský model) jsou volně dostupné\*
- náklady na nasazení a provozování městem v řádu jednotek tisíců
- provozní náklady úředníků dle počtu přihlášených projektů(správa a vyhodnocení proveditelnosti)

\* pomoc zdarma při nasazení pro členy spolku Otevřená města



[1]: http://monitor.statnipokladna.cz/2018/kraje/
[2]: https://smlouvy.gov.cz
[3]: https://www.otevrenamesta.cz/
[4]: http://www.participativni-rozpocet.cz/
[5]: https://damenavas.brno.cz/galerie-projektu/
[6]: https://forum.pirati.cz/participativni-rozpocet-f687/
