---
layout: post
category: CLANKY
title: "Piráti v Chrudimi podepsali koaliční smlouvu"
date: 2018-10-31T22:00:00+02:00  
tags: 
    - zastupitelstvo
author: Piráti Chrudim

image: assets/img/posts/2018/koalice.jpg #751x422
---

Ve středu 31.10.2018 večer podepsali chrudimští pirátští zastupitelé 
koaliční smlouvu s hnutím ANO 2011, koalicí Chrudimáci (Svobodní + Top09) 
a s ČSSD.  Pirátům se podařilo do smlouvy prosadit mnoho svých priorit 
a již samotná smlouva je příslibem změny, kterou Piráti na chrudimskou 
radnici přináší. Starostou bude František Pilný (ANO), prvním místostarostou 
Petr Lichtenberg (Chrudimáci) a dvěma neuvolněnými místostarosty 
[Pavel Štěpánek]({{ site.url }}/lide/pavel-stepanek/) 
(Piráti) a [Aleš&nbsp;Nunvář]({{ site.url }}/lide/ales-nunvar/) (Piráti).

> „Nejsem osobně nadšený, že se Piráti v Chrudimi spojili se značkou hnutí ANO, 
protože máme velké výhrady vůči předsedovi této strany. Na komunální úrovni 
však jednáme s konkrétními lidmi a lidský přístup i programové shody nás 
k této spolupráci nakonec přesvědčily. O kvalitách jejich kandidátů do Rady 
města Chrudim nemám pochyby. Postavili jsme koalici změny, po které volala 
velká část chrudimských občanů a která, věřím, skutečně mnohé změní.“ 

říká k podepsané spolupráci lídr Pirátů v Chrudimi, Pavel Štěpánek a dodává: 

> „Rozhodli jsme se rozdělit si povinnosti a plat jednoho místostarosty mezi 
dvě osoby. Do vedení města jdeme s velkým nasazením a respektem, oba z nás 
budou věnovat výkonu funkce maximum svého času. Výhodu spatřujeme především 
v synergii zkušeností a větším časovém nasazení dvou neuvolněných 
místostarostů. Vnímáme, že jsme nositeli změny a i proto jsme prosadili 
programové prohlášení jako součást koaliční smlouvy, což nebývalo v Chrudimi 
zvykem.“

Kromě Rady města Chrudim smlouva definuje i koaliční radu, která se skládá 
z členské základny každého z koaličních subjektů a scházet se bude jednou 
za dva týdny. Tento orgán má zvýšit efektivitu spolupráce, vyjasnit případné 
nesrovnalosti a snížit riziko toho, že se budeme v radě města navzájem 
překvapovat. Smlouva umožňuje jednotlivým koaličním subjektům právo veta na 
projednávání bodů, předložených radě na poslední chvíli. Také určuje, že 
v zásadních rozhodnutích, jako je například rozpočet nebo územní plán, nemůže 
být žádná ze stran koalice přehlasována. To vše jsou novinky, které 
do smlouvy prosadili právě Piráti. 

> „Práce pro Chrudim se pro nás oba stává prioritou číslo jedna. 
Chceme otevřít město lidem, nastartovat investice a modernizovat řízení 
úřadu. Samotné programové prohlášení sice není tak tvrdé, jak bychom si 
ho v ideálním případě představovali. S pokorou přiznáváme, že nemáme 
zkušenosti s řízením města a nechceme si klást nereálné cíle hned na začátku. 
To ale neznamená, že se nebudeme snažit dojít dál než co je v programovém 
prohlášení uvedeno.“ 

říká budoucí místostarosta Aleš Nunvář a třetí pirátský 
zastupitel, [Daniel&nbsp;Lebduška]({{ site.url }}/lide/daniel-lebduska/), k tomu dodává: 

> „Pokud se nám podaří udržet pohromadě, v rámci vzniklé koalice, dobrý tým 
a táhnout za jeden provaz, pak jsem přesvědčen, že pozitivních změn dosáhneme 
relativně brzy. Každý přicházíme se svými zkušenostmi ze soukromé sféry a pokud 
tyto zkušenosti efektivně spojíme, budeme tvořit silný tým.“

Ustavující zasedání zastupitelstva města Chrudim proběhne v pondělí 5.11. 
a hned prověří těsnou většinu jednoho hlasu vzniklé koalice při volbě rady města. 
První zasedání nové rady je pak předběžně naplánované na 19.11. 

