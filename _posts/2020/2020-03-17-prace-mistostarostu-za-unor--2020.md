---
layout: post
category: CLANKY
title: Souhrn práce místostarostů za únor 2020
date: 2020-03-17T00:00:00+01:00
tags: 
      - radnice
      - chrudim
      - report
author: Piráti MS Chrudimsko
image: assets/img/posts/2020/ales_pavel_doku.jpg #751x422
---
**Přinášíme Vám další report našich místostarostů, tentokráte za únor.**

Pavel Štěpánek
--------------
Za měsíc únor jsem pro město Chrudim odpracoval celkem 102 hodin. Také jsem načerpal čerstvé síly na týdenní rodinné dovolené v Krkonoších. Podařilo se spustit projekt Tvořím Chrudim – tedy participativní rozpočet a zároveň aplikaci Mobilní Rozhlas, který umožňuje efektivnější komunikaci města s občany. Brzy začneme vypisovat první ankety. Čas jsem mimo jiné trávil takto:

* návštěvy neziskových organizací na území města – zjišťování potřeb a prohlídka jejich sídel
* jednání v oblasti dopravy na městě (dopravní stavby, rekonstrukce chodníků, dopravní opatření,..)
* jednání s ŘSD (čtyřpruh Pardubice – Chrudim, rekonstrukce Pardubické,..)
* jednání s dopravním podnikem Pardubic o možnosti zavedení elektrobusů/trolejbusů v Chrudimi
* celodenní školení k Mobilnímu rozhlasu
* jednání o podobě výstavby pod Kopanicí s jednatelem K2 Invest
* proběhlo zasedání zastupitelstva a rady města
* vyhodnocení stavu a konzultace koncepce řízení Chrudimské Besedy
* podíl na organizaci Chrudimských Benátek v rámci plesového výboru
* desatero problémů města
* oddal jsem tři nové manželské páry
* pravidelné porady s vedením, vedoucími odborů, projektové schůzky, výbory, komise
* jednání s občany o jejich problémech v oblasti sociálních věcí a dopravy
* běžná administrativa - kontrola dokumentů stavebního odboru, běžná komunikace - telefony, emaily (přijato rovných 500, odesláno 175)

Aleš Nunvář
-----------
Únor byl hektický. Nebylo to jen jednáním zastupitelstva, na které je třeba se vždy dobře připravit, ale i nabitou investiční agendou. Na letošek máme v rozpočtu OIN více než 155 mil. Kč a to vyžaduje dobrou připravenost projektů a v této fázi zejména výběrových řízení, plus projektový management projektů připravovaných i již běžících.

Za měsíc únor 2020 jsem pro město pracoval 123 hodin - mimo jiné jsem se věnoval těmto tématům:

* výrobní výbory k projektovým dokumentacím: 
  + rekonstrukce běžeckého oválu v Markovicích + rozšíření o běžeckou dráhu
  + oplocení dětského hřiště na křižovatce Úzká / Koželužská
  + výběh pro volný pohyb psů Na Větrníku
* příprava projektů
  + rekonstrukce „Husovky“ (ZŠ Dr. Václava Peška) v návaznosti na dotace z ITI
  + oprava/rozšíření komunikace a celé zlepšení lokality Na Kopci
  + výběh pro volný pohyb psů u Tesca
  + sjezd ke sportovištím
  + náhrada lávky v Úzké ulici
  + opravy a rekonstrukce chodníků a cyklostezek (z rozpočtu města/fond SFDI)
* agenda péče o zeleň
  + setkání s občany ohledně obnovení výsadby v ul. Požárníků
  + příprava projektů výsadby na rok 2020, včetně čerpání dotací z MŽP
* agenda odboru životního prostředí 
  + opatření na omezení šíření nutrií
  + seminář o krajině a suchu s poslancem Radkem Holomčíkem
* odpadové hospodářství
  + jednání pracovní skupiny pro odpadové hospodářství
  + informační setkání ohledně možného „oprášení“ projektu ZEVO v Opatovicích (spalovna komunálního odpadu)
* komunikace s projektanty projektu discgolfu v Městském parku
* jednání s možnými investory do parkovacího domu u nádraží projekt Skatepark, jednání s firmou Cemex ohledně jejich finanční účasti
* příprava rozklikávacího rozpočtu (společně se Zdeňkem Kubalou)
* změny územního plánu, návrh regulačního plánu městské památkové zóny
* jednání o podobě výstavby pod Kopanicí s jednatelem K2 Invest 
* setkání s ředitelem Besedy ohledně stavu a rozvoje instituce
* příprava na Zastupitelstvo města, včetně pravidelné schůzky s veřejností vždy 8 dní před ZM
* porady s vedoucími odborů, s vedoucím odboru investic, porady vedení, rady města, koaliční schůzky
* schůzky s občany a řešení problémů, se kterými přichází
* tiskové konference / komunikace s novináři
* oddal jsem na radnici jeden mladý pár
* běžná administrativa, komunikace, telefony, e-maily: přijato 641, odesláno 118

**Náhled do kalendářů místostarostů:** [zde](https://www.chrudim.eu/verejne-kalendare-starosty-a-mistostarostu/d-1677/p1=1112)
