---
layout: post
category: CLANKY
title: PIRÁTI PODPOŘILI PRVNÍ SKATE A BMX ZÁVODY  NA NOVÉ ARÉNĚ V CHRUDIMI
date: 2020-069-21T00:00:00+01:00
tags: 
      - radnice
      - chrudim
      - report
author: Piráti MS Chrudimsko
image: assets/img/posts/2020/skatechrudim.jpg #751x422
---

**Piráti z Pardubického kraje se zúčastnili otevření nového skateparku v Chrudimi. Na přípravě stavby se výrazně podílel také pirátský místostarosta Chrudimi Aleš Nunvář. Akci navštívili pirátští poslanci Tomáš Vymazal, Radek Holomčík a Ivan Bartoš. Proběhla debata s Tomášem Vymazalem o regulaci konopí a psychotropních látek. Piráti akci podpořili finančními odměnami pro závodníky.**

 Sám [Aleš Nunvář](https://pardubicky.pirati.cz/lide/ales-nunvar/) je spokojený z dokončení realizace.
>„Mám radost, že se celý projekt podařilo dotáhnout do konce. Dnešní den je krásným vyvrcholením usilovné práce nejen mě, ale i těch, kteří se na stavbě skateparku podíleli,” uvedl Nunvář. „Za minulého vedení radnice byla již vypracována studie, která se však musela dvakrát předělávat, aby vyhovovala finančním možnostem města. Ještě v květnu to vypadalo, že se celá výstavba zruší, ale nakonec se nám podařilo záměr uhájit,” dodal Aleš Nunvář.

Piráti tuto akci podpořili nejen finančně. Debata pod taktovkou pirátských poslanců [Tomáše Vymazala](https://www.psp.cz/sqw/detail.sqw?id=6489) a [Radka Holomčíka](https://www.psp.cz/sqw/detail.sqw?id=6454) o regulaci konopí se nesla v příjemné uvolněné atmosféře v relax zóně, kterou měla Pirátská strana celý den pro návštěvníky k dispozici. 

Lídr kandidátky do krajských voleb [Daniel Lebduška](https://www.pirati.cz/lide/daniel-lebduska/) samozřejmě nemohl chybět,  Chrudim je jeho domovské město a atmosféru si užíval.

Nečekaným překvapením pro všechny zúčastněné byl předseda Pirátů [Ivan Bartoš](https://www.psp.cz/sqw/detail.sqw?id=6433), který po letech oprášil kolečkové brusle a své umění předvedl na překážkách. 

Těšíme se, že si nově vybudovanou arénu budou moci užít příznivci netradičních sportů ze širokého okolí přejeme všem pokud možno vždy zdařilá dopad. 
