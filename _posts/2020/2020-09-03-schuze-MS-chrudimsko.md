---
layout: post
category: CLANKY
title: OTEVŘENÁ SCHŮZE MS CHRUDIM TENTOKRÁT V HLINSKU
date: 2020-09-03T00:00:00+01:00
tags: 
      - radnice
      - chrudim
      - radnice
author: Piráti MS Chrudimsko
image: assets/img/posts/2020/schuze_zari.jpg #751x422
---

**Dne 2.9.2020 se konala otevřená schůze MS Chrudim v Hlinsku v Knajpě Kvatro. Úvodní slovo si vzala předsedkyně Místního Sdružení Chrudim Nikola Štěpánková, která představila předsednictvo a poděkovala za umístění bannerů ke krajským volbám do Pardubického kraje, které se konají 2. - 3. října, v Hlinsku. Zároveň požádala místní příznivce o pomoc s roznosem Pirátských listů. Tato pomoc jí byla velmi ochotně přislíbena. Vítaným hostem na schůzi byl člen Republikového výboru [Andrej Ramašeuski](https://pardubicky.pirati.cz/lide/andrej-ramaseuski/), který je i kandidátem do krajských voleb.**

**AUTOBUS BUDOUCNOSTI**

Do celostátních akcí v rámci Pirátů všechny přítomné  zasvětil chrudimský pirátský místostarosta Pavel Štěpánek, který představil celorepublikovou akci “Pirátská tour autobusem budoucnosti napříč celou republikou.” Zároveň všechny “hlinečáky” pozval na 7.9. 2020, kdy i u nich je naplánováno autobusové přistání.

**CHRUDIM**

Mezi nejpalčivější téma patří bezpochyby Separační dvůr v Chrudimi jehož projekt je již z roku 2012. Chrudimský místopředseda Pirátů a zároveň chrudimský místostarosta Aleš Nunvář  představil návrh řešení, které je podle něj nejméně “bolavé” a dává smysl. Navrhuje vyškrtnutí kompostárny, a zároveň dodává, že je lepší v průběhu řízení uznat nedokonalost projektu, a hledat řešení. Je tedy třeba najít konsenzus mezi potřebami obyvatel zástavby a potřebami města. 9.9.2020 bude veřejné projednávání.

V rámci bodů programu schůze se probralo i parkování a parkovací zóny v Chrudimi, změny územního plánu, jednání s ŘSD o možnosti nových cyklopruhů. 

Pavel Štěpánek představil projekt na opravu domu v městském parku, který by měl být vyprojektován tak, aby na něj mohly být použity dotace z Evropské unie. Tato rekonstrukce  by měla velký smysl, jelikož by tam vznikl ucelený prostor pro komunitní dům neziskového sektoru. 

Hlavním cílem chrudimských Pirátů je v současnou dobu  protlačit do rozpočtu personální audit, který by zmapoval kde je podstav a nadstav úředníků, a jaké jsou rezervy. 

**HLINSKO**

Hlinečtí příznivci Pirátů vysvětlili, jak fungují v zastupitelstvu, kde mají člena Pirátů, který se však schůze nezúčastnil. Zároveň požádali o pomoc s tématy, které se týkají životního prostředí a městských vyhlášek. To jim bylo slíbeno a nadále se tím budeme zabývat.

**MS CHRUDIM**

V oficiální části schůze se diskutovalo o rozpočtu na příští rok, o PR pracovníkovi, který byl na zkoušku přijat. Zároveň se hledá nový správce webu. 17. listopadu 2020 se bude volit nové předsednictvo, měsíc před volbou bude vypsána rozprava. Po oficiálním programu následovala volná debata.

